# Chapter 2

Linux Tarihi:
Linux, 1991 yılında Linus Torvalds tarafından Finlandiya'da geliştirilen açık kaynaklı bir işletim sistemidir. Unix benzeri yapısıyla esnek ve güçlü olması sayesinde hızla yaygınlaşmıştır. Başlangıçta sadece çekirdek (kernel) olarak başlayan Linux, zamanla tüm bir işletim sistemi haline gelmiş ve dünya çapında milyonlarca kullanıcısı olan bir platforma dönüşmüştür.

Günümüzdeki Linux:
Linux sunuculardan akıllı cihazlar süper bilgisayarlardan masaüstü bilgisayarlara kadar geniş bir kullanım alanına sahiptir. Açık kaynak kodlu olması ve ücretsiz dağıtılması, onu eğitimden endüstriye kadar pek çok alanda tercih edilen bir sistem yapmıştır.

Linux Felsefesi:
Linux felsefesi küçük ve öz işlevler yapan programların birleşerek büyük sistemler oluşturmasıdır. Modülerlik, özgürlük ve topluluk iş birliği bu felsefenin temel taşlarıdır.

Linux Terminolojisi:
Linux aslında sadece çekirdeği (kernel) ifade eder. Bu çekirdek üzerine farklı yazılım paketleri eklenerek çeşitli "dağıtımlar" oluşturulur. Örneğin, Ubuntu, Fedora veya Debian birer Linux dağıtımıdır.

Linux Dağıtımları:
Linux dağıtımları kullanıcı ihtiyaçlarına göre farklılık gösterir. Bazıları masaüstü kullanımı için optimize edilirken, bazıları sunucu veya gömülü sistemler için tasarlanmıştır. Genel olarak Debian, Red Hat ve SUSE gibi ana aileler altında toplanırlar.

